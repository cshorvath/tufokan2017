+++
date = "2017-06-18T01:55:36+02:00"
gigDate = "2017. július 9. 16:30"
images = ["/images/nagy_edi.jpg"]
location = ""
name = ""
title = "Nagy Edi Project"
videos = []
facebook = "http://www.facebook.com/nagyediproject"
youtube = "http://www.youtube.com/nagyedi"
soundcloud = "http://www.soundcloud.com/nagyedi"
bandcamp = ""
website = ""
+++

Nagy Edi a 2014. évi Veszprémi Utcazene Fesztivál szakmai díjas dalszerző-énekesnője. Az akkori formációt, az Edi & Kolos duót, valamint a triphopban utazó korábbi zenekarát, az Anyu Nem Seedel-t maga mögött hagyva, de azok hangulatát és hangzásvilágát ötvözve született a jelenlegi zenekar.

Az Edi által írt dalokat közösen hangszerelik, és Nagy Edi Project néven járják Budapest és vidék kisebb-nagyobb klubjait, fesztiváljait, s a mindössze 2 év alatt rengeteg helyen megfordultak már, különböző felállásban. A Tű Fokán Fesztiválra is második alkalommal térnek vissza.

A szívből jövő, vallomás- és versszerű dalok többnyire magyar nyelven születnek, de Edi szívesen ír angolul is. A trip-hop alapokra épülő dalokban keveredik a soul, az r'n'b és a jazz, de a poprock- és világzenéből is megjelennek elemek, és az Edire egyértelműen jellemző stílusjegyek egy különleges, mégis könnyen befogadható, amolyan alternatív popzene irányába terelik a dalokat. A zenekar 2017-ben bekerült a 12 kiválasztott zenekar közé a Szimpla Kert Lemming Programjában.

Edi rendszeresen koncertezik, néha egyetlen gitárkísérettel, máskor az öt fős zenekarral, és szívesen közreműködik másokkal is, valamint 2016 októbere óta az efZámbó Happy Dead Band (A.E. Bizottság utódzenekara) egyik énekesnője.



**Nagy Edi** – dalszöveg, ének, looper

**Gyarmati Fanny** – gitár

**Budai Benjámin** – billentyű

**Kocsis Dániel** – dob

**Mayer József ‘Dodi’** – nagybőgő
