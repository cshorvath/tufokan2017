+++
gigDate = "2017. július 6. 20:00"
facebook = "https://www.facebook.com/terraprofonda"
images = ["/images/terra.jpg"]
youtube = "https://www.youtube.com/channel/UCqGi7f8zjrnJpKWW1UtedJg"
title = "Terra Profonda"
+++
A Terra Profonda zenekar Budapesten, 2012 szeptemberében állt össze. Látomásos szövegek köré csavarodó, az amerikai blues, a népzene és a jazz határain megszólaló drámai szerzemények születnek a hármas fogat műhelyében. Ahogyan a zenekar neve is sugallja, a zene fontos eleme a föld, a föld-közeli megszólalás. Mivel az élő előadások sokkal inkább hasonlítanak egyfajta három szereplős, tematikus zenefolyamhoz, tehát színházi perfomance-okhoz, mint zenei koncertekhez, talán a drámai blues a leghelytállóbb körülírása a trió muzsikájának.

A dalokban többek között szerelemtől elnyűtt matrózok, riadt lovak, sebhelyes, eldurvult vándorok, rossz, ideges, püffedt képű kelet-európai családfők veselkednek neki az éjszakának. S mint lepkék a kifeszített vásznon, mind a Terra Profonda világában rajzanak.

A zenekar tagjai:

Kiss krisztián – koboz, tenor szaxofon, ír buzuki<br>
Szabó Mátyás – gitár, basszusgitár<br>
Lo Buglio Vincenzo – ének
