+++
gigDate = "2017. július 7. 21:30"
facebook = "https://www.facebook.com/MPSzAndFriends/"
images = ["/images/sziami.jpg"]
youtube = "https://www.youtube.com/channel/UC4DVJ_8oyodx1PgTMrMn5fA"
title = "Müller Péter Sziámi AndFriends"
+++
Az "...AND FRIENDS" klasszikus alter supergroup. A magyar könnyűzenei underground java. Kb.1980 óta a legjobb magyar dalok messze a mainstream-en kívül születtek. Autentikus élő adásban az ...AND FRIENDS koncertjein hangzanak el, amelyek mostanában méltán vonzanak újra zsúfolt házakat. Sok ezek közül az énekes-szövegíró Müller Péter Sziámi nevéhez kötődik: a Száz bolha, a Bétaville, a Boldog boldogtalan, a Kicsi kicsiszolt kő, az Amiben élsz vagy a Világegyetemista a kor nyelvén is ugyanolyan érvényesen szól,  mint születésekor.
Az ...AND FRIENDS azonban nem egyszerűen hagyomány-ápoló rockzenekar, hanem alkotóképes, új üzeneteket közvetítő közösség, ahol jobbnál jobb friss zenék születnek. Az URH, a Kontroll Csoport, a Sziámi, az Európa Kiadó, a Bizottság, a PUF vagy a Neurotic dalain túl ezeket kapja, aki az ...AND FRIENDS bulikat látogatja.
